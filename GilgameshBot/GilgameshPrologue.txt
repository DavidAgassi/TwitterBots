עֲלִילוֹת גִּלְגָּמֶשׁ / תרגם שאול טשרניחובסקי
(מחבר לא ידוע)

השמות

אֵאַבָּנִי – עיין אֶנְגִּידוּ.
אֵאָה – אלוהי-הים, ידיד האדם.
אֵאַנָּה – “בית-השמים” או “בית אלוהי-השמים” – הוא ההיכל הגָדול באוּרוּךְּ, זבול לאַנוּ ועִשְׁתָּר.
אֵגַלְמָה – “הארמון הנישא” – היכל באוּרוּךְּ, שם היתה אֵם גִּלְגָּמֶשׁ כוֹהנת.
אֲדַד אוֹ רַמָּן – אלוהי-הסער.
אוּבָּרָה-תּוּתוּ – אבי אוּת-נַפִּשְׁתִּים,
אוּרוּךְּ – כעת וַרְקָה על-נהר-פרת, אחת הערים היותר קדומות בעולם, אֶרֶךְ (בראשית י, י).
אוּר-שַׁנַבִּי – עבד האל שַׁנַבִּי.
אוּת-נַפִּשְׁתִּים – בן אוּבָּרָה-תּוּתוּ, הוא שניצל מן המבול – “הוא שמצא את החיים (הנפש)” – או “אֻתָּה-חַיָּי”.
אִיגֶגֶה – אלוהות-הכוכבים.
אִירְגַל – הוּא אִירְקָלָה הוּא נֶרְגַּל.
אִירְנִינִי – עִשְׁתָּר.
אִירְקָלָה – הוא נֶרְגַּל.
אִישׁוּלָנוּ – הַגַּנָן בגנו של אַנוּ.
אֶנְגִּידוּ – “אֶנְגִּי הוא היוצר” – רֵעַ גלגמש.
אַנוּ – אבי האלים, והוא בן אַנְשָׁר (העולם העליון) וקִישָׁר (העולם התחתון). הוא אלוהי-השמש ואלוהי העיר אוּרוּךְּ. הכוכבים הם צבא אַנוּ.
אֱנוּגִי – אלוהי-השאול, “אדון הבּוֹרוֹת והתעלות” וגם “כּרוֹזוֹ של אֶנְלִיל”.
אֲנוּנָקִים – הָאֵלִים של הכוכבים.
אֶנְלִיל או אִילִיל – אלוהי נִיפּוּר, “אלוהי-המדינות”.
אַנְתּוּ – אשת אַנוּ.
אֶקוּר – “בית ההר”, היכל אֶנְלִיל בנִיפּוּר.
אָרוּרוּ – היוצרת בין האלים, והיא יצרה את האדם עפר מן האדמה.
אֶרֶשְׁכִּיגַל – “מושלת הארץ הגדולה”, אשת נֶרְגַּל.
אֶתָּנָה – גיבור, שעלה השמיימה על נשר ונפל לארץ.
בִּיבּוּ – כוכב-לכת, ביחוד מרקוּליס.
בֶּלִית-סֶרִי – גבֶרת השדה, סופרת הארץ (העולם התחתון).
גִּלְגָּמֶשׁ – גיבור האֶפּוֹס.
חֻמְבַּבָּה – שונאו של גלגמש.
לוּגַל – אלוהות ממדרגה שנייה, כרוזם של האֵלים.
מוּיָתִי – אלוהות ממדרגה שנייה.
מָמֶתוּם – האֵלה הממונה על הגורל, אשתו של נֶרְגַּל.
מַשׁוּ – הרים בקצווי תבל.
נִינִיב – בנו של אֶנְליל, אלוהי המלחמה והרפאוּת.
נִינְלִיל – עיין רִישָׁת-נִינְלִיל.
נִינְסוּן – אשת לוּגַלְבַּנְדָּה אלוהי מלכי-אוּרוּךְּ.
נִין-עַצוּ – אלוהי הרפואה.
נִיסִיר – הר.
נִיפּוּר – עתה נוּפָר – לפנים עיר גדולה במלכות בבל.
נַמְתָּר – אלוהי הדֶּבֶר.
נֶרְגַּל – אלוהי-השאול.
סַבִּיתוּ – אלוהות הים, והיא גם סידוּרִי.
סוּמוּקַן או סוּמוּגַן – אלוהי הרים, בן לשַׁמַשׁ.
סִידוּרִי – עיין סַבִּיתוּ.
סִילִילִי – אלוהות לא-נודעה, אֵם חַסִיס.
סִין – אלוהי-הירח.
עִשְׁתָּר – עַשְׁתֹּרֶת.
פּוּזוּר-אָמוּרִי – חובלו של אוּת-נַפִּשְׁתִּים בימי המבול.
רִישָׁת-נִינְלִיל – אֵם גלגמש.
שׁוּרִיפַּק – כעת פֵארָה, מצפון לאוּרוּךְּ.
שַׁמַשׁ – אלוהי-השמש.
תַּמּוּז – דּוּמוּזִי, אהוּבהּ של עִשְׁתָּר.